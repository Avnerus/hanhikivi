---
path: "/news/call_27112019.sv.md"
date: "2020-02-13"
title: "Inbjudan till konstnärer och forskare"
abstract: "Andelslaget Häxlås och Informationscentret Hanhikivi önskar uppmuntra personer som sysslar med olika former av vetenskap och konst"
category: "News"
image: "./images/call.jpg"
author: "Lea Launokari"
---

![](./images/call.jpg)

**Inbjudan till konstnärer och forskare -- till personer som sysslar med
konst och vetenskap**

Andelslaget Häxlås och Informationscentret Hanhikivi önskar uppmuntra
personer som sysslar med olika former av vetenskap och konst att inom
ramen för sitt eget område utforska människornas förhållande till
naturen och hur det kärnkraftverk som planeras i Pyhäjoki skulle påverka
miljön. Vi vänder oss till grupper, enskilda peroner, forskningsprojekt
och nätverk samt eftersträvar samarbete med oberoende grupperingar och
rörelser.

Vi erbjuder residensboende i Informationscentret Hanhikivis hus i
Pyhäjoki; utrymmena lämpar sig för grupparbete i små grupper, för
verkstadsverksamhet, för journalistisk verksamhet och
dokumenteringsarbete, för små utställningar och evenemang.

**Ansökningstiden för 2020 löper ut 31.3.2019.**

**Ansökan skall skickas med e-post till: infocenterhanhikivi
(at)riseup.net**

Läs dock först denna inbjudan i sin helhet.

Informationscentret Hanhikivis verksamhet är beroende av försäljningen
av andelar i Andelslaget Häxlås som administrerar Informationscentret.
Huset ligger nära Pyhäjokis centrum och erbjuder utrymme för olika
evenemang och övernattning (4-6 bäddplatser vintertid, sommar tid max 10
tilläggsplatser).

Informationscentrets verksamhet bygger på gemensamma insatser. Mat-,
uppvärmnings- och övernattningskostnaderna uppgår till ca. 9-15 €/dygn.

Denna inbjudan får gärna distribueras vidare och du är välkommen att
delta i vårt gemensamma projekt!

Välkomna är professionella inom konst och vetenskap, samt aktiva inom
konst och vetenskap som har en god idé för lämplig verksamhet, som vill
jobba med grupparbete, som vill undersöka och forska, som vill uttrycka
sig på olika sätt eller vill genomföra ett projekt som bygger på
intuition.

Det viktiga är att du kan beskriva ditt projekt, ditt syfte eller din
verksamhet på förhand, och att projektet uppfyller Häxlås Andelslagets
mål och Hanhikivi Informationscentrets praktiska regler.

Andelslaget Häxlås är intresserat av till exempel miljöskyddsprojekt
inom olika områden och av projekt som gäller mätningar av tillståndet i
miljön samt dokumentering av förändringar i miljön.

Informationscentret Hanhikivis målsättning är att införskaffa mera
kunskap och att effektivare informera om den skadliga inverkan ett
kärnkraftsprojekt har på samhället och naturen.

Vi efterlyser lösningar för att åtgärda en del av de skador som har
förorsakats i Pyhäjoki~~.~~

Vi letar efter projekt som lyfter fram mera omfattande problem som
förorsakas av kärnkraftsprojekt, såsom t.ex. den ekonomiska
olönsamheten, beroendet av kärnkraftsindustrin, förtrycket och skadorna
som förorsakas människorna och miljön samt hotet mot en fredlig samvaro
mellan staterna.

För Hanhikivi-udden bör det göras upp alternativa lösningar; planer för
ekologisk energiproduktion såsom vind-, sol- och biomassaenergi och
planer för hur Finlands och Sveriges gemensamma havsområde kan nyttjas
på miljöns villkor och skyddas på bästa sätt.

**Andelslaget Häxlås kan erbjuda:**

• Informationscentret Hanhikivis stöd enligt tillbudsstående resurser

• olika evenemang i Pyhäjokis närområde, i samband med vilka man kan
arrangera konstnärlig och vetenskaplig verksamhet samt samla in och dela
ut information

• en trädgård i samband med huset där man kan förverkliga projekt
beträffande ekologiskt hållbar livsstil

• grannsämja, verksamhet som respekterar naturen och djuren

• atmosfär som stimulerar medborgarna att själva införskaffa kunskap och
vara aktiva

• en attityd som omfattar alla som jämställda "lärlingar", distributörer
av erfarenhet och kunskap

• nätsidor via vilka kärnkraftskritisk information kan spridas

Vi önskar uppmuntra till kreativitet, humor, tvärkonstnärlighet och
--vetenskap.

Den som vill delta bör godkänna Andelslaget Häxlås målsättning och
principer. Vi kan erbjuda vårt stöd åt olika projekt som varar till
maximalt slutet av år 2019.

Andelslaget Häxlås har ingen anställd personal, andelslaget kan inte
utlova ekonomiskt stöd och den som förverkligar de enskilda projekten
ansvarar själv för de arbeten som utförs.

Andelslaget erbjuder utrymme, sitt nätverk, sitt stöd för allmännyttigt
arbete och sitt förtroende för människans uppfinningsrikedom att finna
lösningar som är ekologiska och betjänar kommande generationer.

**Besvara följande frågor i form av ett fritt formulerat
ansökningsbrev:**

-   Projektets namn, dess implementerare och ansvarspersoner,
    information om eventuella andra personer som behövs för projektets
    genomförande.

-   Projektets vetenskapliga/konstnärliga bakgrund (t.ex. om projektet
    är en del av någon organisations verksamhet, vilka parter som
    deltar, finns det ett specifikt mål/ekonomiskt understöd.

-   Projektets huvudsakliga innehåll, bl.a. vad som görs, för vem,
    varför och när.

-   Vad som vill uppnås med projektet, eftersträvas ett klart resultat
    eller en riktning?

-   Vilket stöd önskas av andelslaget/andelslagets
    styrelse/informationscentret/befolkningen/områdets organisationer
    (t.ex. nyhetsmaterial som medborgarna har samlat, anordnade av
    evenemang)

-   Vilket resultat eftersträvas med projektet (en framställning,
    undersökning, skriftligt material, en berättelse)?

-   Är du intresserad av att delta i andelslagets övriga verksamhet?
    Alla som vistas i huset deltar i bespisningen, återvinningen,
    städningen osv., men har du någon verkstadsverksamhet,
    föreläsning, mm. som du önskar förverkliga inom ramen för
    andelslagets verksahet?

-   Är du intresserad av att bli medlem i andelslaget?

-   Dina kontaktuppgifter.

Andelslaget Häxlås

infocenterhanhikivi(at)riseup.net

[https://hanhikivi.center/](https://hanhikivi.center/)
