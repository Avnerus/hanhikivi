path: "/news/jäsenille.md"
date: "2021-03-26"
title: "Osuuskunta Noidanlukon jäsenyys"
abstract: "TULE OSUUSKUNTA NOIDANLUKON JÄSENEKSI TAI TUKIJAKSI!"
category: "News"
image: "./images/call.jpg"
---

Osuuskunta Noidanlukko tarjoaa mahdollisuutta tukea mielenkiintoista projektia, jossa mm. tuodaan esille
kriittistä tietoa ydinvoiman tuotannosta ja luodaan puitteita tutkijoille, taiteilijoille, kursseille sekä muuhun
työskentelyyn ja tapahtumiin. Osuuskunta on aatteellinen ja voittoa tavoittelematon. Osuuden
hankkimalla sinulla on äänioikeus osuuskunnan kokouksissa. Fennovoiman projektista on yleisesti tiedossa, että usea hankkeen riskeistä on jo
toteutunut, viivästyminen on nyt yli 10 vuotta, toiminnan perustelut ovat yhä epäuskottavammat ja hankkeen
toteuttajien toimintakulttuuri ei luo uskoa turvalliseen toteutumiseen. Ydinvoima ei tarjoa ratkaisua
ilmastonmuutoksen torjumiseen, vaan päinvastoin se sitoo resursseja epäeettiseen, kalliiseen ja riskialttiiseen
teollisuuteen ja rikkoo demokraattista ja rauhaa rakentavaa yhteiskuntaa.

Osuuskunta Noidanlukolla on Pyhäjoen taajamassa talo, jossa toimii Tiedotuskeskus Hanhikivi.
Tiedotuskeskuksessa on järjestetty vuoden 2018 alusta tilaisuuksia, talkoita ja kokouksia. Taiteilijaresidenssissä
on ollut lyhyt- ja pitempikestoista toimintaa, mm.Ruotsista ja Iso-Britanniasta. 

OSUUDEN OMISTAJANA
Annat mahdollisuuksia:
- residenssityyppiselle toiminnalle taiteilijoille ja tutkijoille Tiedotuskeskus Hanhikivessä
- tapahtumien ja tilaisuuksien järjestämiseen Pyhäjoella ja lähialueilla
- kiinteistön ylläpitämiseen
- Tiedotuskeskuksen verkkosivuihin ja muihin pieniin
tiedonvälityskuluihin (sisällöt tuotetaan vapaaehtoisvoimin ja yhteistyöllä)
Tuet ydinvoiman vastaista toimintaa ja naapuriyhteistyötä

Osuuskunta kerää tietoa, julkaisee tiedotteita ja lehtiä, jakaa materiaalia sekä pyrkii tapahtumien välityksellä
lisäämään puolueetonta tietoa ja keskustelua alueen ihmisten keskuudessa.
Edesautat monimuotoista energiantuotantoa Tiedotuskeskuksen toiminta on ekologiseen
elämäntapaan suuntautuvaa, ja tähtää vaihtoehtoisiin,ekologisiin ja tasa-arvoisiin käytännön toimintatapoihin,
esimerkiksi kierrätykseen, julkisiin liikennevälineisiin ja pihalla kasvatetun ja kasvisravinnon suosimiseen.

Saat tietoa ja pääset majoittumaan Pyhäjoelle Osuudenomistajana saat tietoa Tiedotuskeskus
Hanhikiven toiminnasta sähköpostitse, nettisivujen ja/tai facebookin kautta.

Osuudenomistajana (50 - 100 €)
saat mahdollisuuden yöpyä yhden yön tai kaksi Tiedotuskeskus Hanhikiven tiloissa Pyhäjoella
(Lahnaojantie 18). Ota yhteyttä kun haluat tehdä varauksen.
Voit osallistua toimintaan

Onko sinulla juttuideoita verkkosivuille ydinvoima- aiheesta tai haluatko järjestää työpajan, tilaisuuden tai
tutkimusta Pyhäjoella? Kiinnostaako järjestää tilaisuuksia tai keskusteluja? Haluatko tehdä
puutarhaan jonkin kasviprojektin tai huolehtia sen ylläpidosta? Otathan yhteyttä tai lähetä yhteystietomme
eteenpäin kiinnostuneille. Ennen talolle saapumista odota aina varmistus, onko tila käytettävissä.

Miten liityn jäseneksi ja/tai tukijaksi?
Osuuskunta Noidanlukon osuuksien nimellisarvo on kymmenen (10,00) euroa. Osuuksia voi hankkia
haluamansa määrän. Suosittelemme 5 tai 10 osuuden hankkimista. Yhteisöt voivat hankkia useampiakin.



Mukaan pääset ottamalla yhteyttä Noidanlukon hallitukseen 
Lisätietoja:
Lea Launokari
sähköposti: infocenterhanhikivi(at)riseup.net
