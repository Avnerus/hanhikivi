---
path: "/docs/residenssitila"
date: "2020-10-05"
title: "Residenssitila tiedotuskeskuksessa"
abstract: "Hanhikivi tiedotuskeskus Residenssi"
category: "infocenter"
tags: ["infocenter","residenssi"]
image: "./images/Tiedotuskeskus.JPG"
---

# TIEDOTUSKESKUKSEN RESIDENSSI

Tiedotuskeskus toimii residenssitilana. Talossa olevia tiloja voi hyödyntää  jaksoittaiseen pienryhmätyöskentelyyn, työpajoihin, journalistiseen ja dokumentointityöhön, pieniin näyttelyihin ja tapahtumiin. Kesällä käytettävissä ovat myös piharakennukset. Tiedotuskeskus Hanhikiven toiminta rakentuu yhteisin ponnistuksin, ja esim. ruoka- ja polttopuukuluista on pieni päiväkohtainen maksu. Ruoka-, lämmitys- ja yöpymiskulut ovat noin 9- 15e/vrk/hlö.

Residenssitoimijoille Osuuskunta Noidanlukko voi tarjota:

• Tiedotuskeskus Hanhikiven tuen resurssien mukaan

• tapahtumia ja tilaisuuksia Pyhäjoella ja lähialueella, joiden yhteydessä toteuttaa taidetta ja tutkimusta, kerätä ja jakaa tietoa

• pihapiirin, jossa toteuttaa ekologisesti kestävään elämäntapaan perustuvia kokeiluja

• naapurisopua, luontoa ja eläimiä kunnioittavaa toimintaa

• ilmapiiriä, joka kannustaa kansalaisia keräämään itse tietoa ja toimimaan aktiivisesti

• asennetta, jossa kaikki ovat tasa-arvoisia oppijoita, kokemuksen ja tiedon jakajia

• verkkosivut, joiden kautta tuoda esille ydinvoimakriittistä tietoa

Osuuskunta Noidanlukolla ei ole palkattua työvoimaa, se ei voi luvata taloudellista tukea. Kukin projektia toteuttava taho on viime kädessä itse vastuussa tekemästään työstä.

![Tiedotuskeskus ulkonäyttelytila](./images/Tiedotuskeskus ulkonäyttelytila.jpg)

