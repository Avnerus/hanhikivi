---
path: "/docs/support"
date: "2021-04-10"
title: "Tue Tiedotuskeskuksen toimintaa tai liity Osuuskunta Noidanlukon jäseneksi"
abstract: "Tule tukijaksi tai osuuskunnan jäseneksi"
category: "infocenter"
image: "./images/Osuuskunta_Noidanlukon tukijaksi.png"
tags: ["infocenter"]
---
#TULE OSUUSKUNTA NOIDANLUKON JÄSENEKSI JA/TAI TUKIJAKSI! 

Osuuskunta Noidanlukolla on Pyhäjoen taajamassa talo, jossa toimii Tiedotuskeskus Hanhikivi. Tiedotuskeskuksessa on järjestetty vuoden 2018 alusta tilaisuuksia, talkoita ja kokouksia. Taiteilijaresidenssissä on ollut lyhyt- ja pitempikestoista toimintaa, mm. Ruotsista ja Iso-Britanniasta. Lapin yliopiston tutkija Hanna Strauss oli avajaisluennoijana ja yhteistyötä tehdään parhaillaan Oulun yliopiston EU-rahoitteisen SIMRA-hankkeen kanssa (Social Innovations in Marginalised Rural Areas). Toukokuussa 2018 järjestettiin Pyhäjoen kirjastossa seminaari ”Minkälainen on demokratia?” ja kouluvierailuja Raahessa ja Pyhäjoella Suomalais-Ruotsalaisen kulttuurirahaston tuella. Kesällä 2020 kaksi sirkusakrobaattia (Milla Järvinen ja Noora Pasanen) järjestivät Pyhäjoella eri paikoissa tapahtuman ”Minne mieleni tekevi – pää alaspäin”. 

![Osuuskunta Noidanlukon tukija](/images/Osuuskunta_Noidanlukon tukijaksi.png "Oletko jo mukana - Ihmisten, luonnon ja kulttuurin puolesta!")

##OSUUDEN OMISTAJANA 

##Annat mahdollisuuksia:
- residenssityyppiselle toiminnalle taiteilijoille ja tutkijoille Tiedotuskeskus Hanhikivessä 
- tapahtumien ja tilaisuuksien järjestämiseen Pyhäjoella ja lähialueilla
- kiinteistön ylläpitämiseen
- Tiedotuskeskuksen verkkosivuihin ja muihin pieniin tiedonvälityskuluihin (sisällöt tuotetaan vapaaehtoisvoimin ja yhteistyöllä)

##Tuet ydinvoiman vastaista toimintaa ja naapuriyhteistyötä

Osuuskunta kerää tietoa, julkaisee tiedotteita ja lehtiä, jakaa materiaalia sekä pyrkii tapahtumien välityksellä lisäämään puolueetonta tietoa ja keskustelua alueen ihmisten keskuudessa. 

##Edesautat monimuotoista energiantuotantoa
Tiedotuskeskuksen toiminta on ekologiseen elämäntapaan suuntautuvaa, ja tähtää vaihtoehtoisiin, ekologisiin ja tasa-arvoisiin käytännön toimintatapoihin, esimerkiksi kierrätykseen, julkisiin liikennevälineisiin ja pihalla kasvatetun ja kasvisravinnon suosimiseen.

##Saat tietoa ja pääset majoittumaan Pyhäjoelle
Osuudenomistajana saat tietoa Tiedotuskeskus Hanhikiven toiminnasta sähköpostitse, nettisivujen ja/tai facebookin kautta. Osuudenomistajana (50 - 100 €) saat mahdollisuuden yöpyä yhden yön tai kaksi Tiedotuskeskus Hanhikiven tiloissa Pyhäjoella (Lahnaojantie 18). Ota yhteyttä kun haluat tehdä varauksen.

##Voit osallistua toimintaan
Onko sinulla juttuideoita verkkosivuille ydinvoima-aiheesta tai haluatko järjestää työpajan, tilaisuuden tai tutkimusta Pyhäjoella? Kiinnostaako järjestää tilaisuuksia tai keskusteluja? Haluatko tehdä puutarhaan jonkin kasviprojektin tai huolehtia sen ylläpidosta? Otathan yhteyttä tai lähetä yhteystietomme eteenpäin kiinnostuneille. Ennen talolle saapumista odota aina varmistus, onko tila käytettävissä.

##Miten liityn jäseneksi ja/tai tukijaksi?
Osuuskunta Noidanlukon osuuksien nimellisarvo on kymmenen (10,00) euroa. Osuuksia voi hankkia haluamansa määrän. Suosittelemme 5 tai 10 osuuden hankkimista. 
Yhteisöt voivat hankkia useampiakin. 
 

##Kiitämme tuestasi!

Osuuskunta Noidanlukon hallitus.

Lisätietoja ja jäseneksi ja tukijaksi liittyminen:
Lea Launokari
sähköposti: infocenterhanhikivi(at)riseup.net
